---
name: Papildomi balai už pirmą pranešimą (BS-2024)
about: "Apmokymas naudoti „GitHub Issues“ su „Markdown“ pradžiamoksliu"
title: '[*]: Papildomi balai už pirmą pranešimą'
labels: ['BS-2024', 'extra points :star:']
assignees: ''
---

<!-- Pranešimo temos NEKEISKITE! Bet perskaitykite iki galo ir atlikite užduotis. -->

<!-- Tai, kaip pildyti šabloną, bus paaiškinta vienoje iš užduočių. Dabar eikite prie pirmosios. -->


1. **Dalykas:** BS-2024      <!-- Įrašyti: BS-2024 -->
2. **Data:** 2024-09-...      <!-- Įrašyti datą -->
3. **Tema:** Papildomi balai už pirmą pranešimą      <!-- !!! Šios eilutės nekeisti -->



*Šią ir žemiau esančias eilutes **IŠTRINKITE**, po to, kai atliksite visas žemiau pateiktas užduotis*


# 1 UŽDUOTIS
<!--
  1 UŽDUOTIS: 
      << Raskite GitHub korteles ir mygtukus >>
 
  (Užduoties esmė: rasti reikiamus mygtukus/korteles, bet jų nespausti)
 
 
  Virš šio teksto raskite (bet nespauskite) korteles „Write“ ir „Preview“.
  O žemiau – (bet nespauskite) mygtuką „Submit new issue“.

  „GitHub“ svetainėje atsakymus rašome į „Write“, 
  o rezultatą (prieš siųsdami) peržiūrime „Preview“ kortelėje.

  Atsakymas pateikiamas paspaudus žalią mygtuką „Submit new issue“.
  
-->


# 2 UŽDUOTIS
<!--
  2 UŽDUOTIS:
      << Paanalizuokite „Write“ ir „Preview“ languose esantį turinį >>

  (Užduoties esmė: paspausti „Write“, po to „Preview“, po to „Write“)
  

  Prieš tęsdami, pirmiausia pažiūrėkite, kaip atsakymas (kiekviena eilutė)  
  atrodo „Preview“ kortelėje, ir kurios „Write“ lange esančios teksto eilutės  
  yra užkomentuotos (jų „Preview“ lange nesimato). Labai detaliai neanalizuokite,
  tiesiog „pa'scroll'inkite“ pirmyn-atgal vienoje, po to kitoje kortelėje ir
  keliaukite prie kitos užduoties. Prieš pereidami prie kitos užduoties 
  grįžkite į „Write“ kortelę.


  Kiekvieną kartą prieš pateikdami atsakymą peržiūrėkite, kaip jis atrodo
  „Preview“ kortelėje.
  
-->



# 3 UŽDUOTIS 
<!--
  3 UŽDUOTIS:
      << Pažiūrėkite, kaip turi atrodyti galutinis atsakymas >>
      
  (Užduoties esmė: pamatyti galutinio ats. pavyzdį ir grįžti atgal tęsti šio šablono užduotis)

-->

1. Peržiūrėkite pavyzdį #1, kad suprastumėte, kaip daugmaž turi atrodyti jūsų atsakymas, kai baigsite visas užduotis (t.y., kad atsakymo lange turi matytis tik 3 eilutės).
Pavyzdžio numeris „Preview“ lange pavirs į nuorodą, kurią reikės paspausti:
    - #1
2. Peržiūrėkite pavyzdį.
3. Naudodami naršyklės navigacijos mygtukus grįžkite atgal į šį langą (arba šį šabloną per „Issues“ atsidarykite iš naujo).
4. Pereikite prie 4 užduoties.


# 4 UŽDUOTIS
<!--
  4 UŽDUOTIS:
      << Pataisykite atsakymą >>
      
  (Užduoties esmė: pateikti atsakymą ir vėl grįžti atgal į redagavimo režimą)
  
  Prieš darydami šią užduotį, ją perskaitykite iki galo.
  
  
  Jei atsakymą išsiuntėme per anksti, galima paspausti šalia šypsenėlės (dabar
  nesimato) ☺ esantį „...“ mygtuką, tada „Edit“ ir toliau taisyti tekstą.


-->

1. Paspauskite „Submit new issue“
2. Tada susiraskite „...“ ir „Edit“ (šis tekstas virs paveikslėliu, tad bus lengviau):  
![image](https://user-images.githubusercontent.com/12725868/130324986-7a0b2849-3580-4e15-9d8c-c42a7cdfbd3f.png)
3. Pereikite prie 5 užduoties.


# 5 UŽDUOTIS 

<!--
  5 UŽDUOTIS
      << Tinkamai užpildykite pateiktą formą >>

  Pačiame šio dokumento viršuje yra daugmaž toks šablonas:
  
  1. **Dalykas:** BS-2024
  2. **Data:** 2024-...-... 
  3. **Tema:** Papildomi balai už pirmą pranešimą 


 Tame šablone:
 
  4-1. Laukelyje „Dalykas“ įrašykite trumpąjį dalyko pavadinimą:
     - BS-2024, jei jūsų klausomas kursas yra „Biostatistika“;
     - R-2024,  jei jūsų klausomas kursas yra „Įvadas į duomenų analizę programa R (R-2024)“;
     - Jei klausote abu dalykus, šioje formoje rašykite BS-2024 | R-2024
     
  4-2. Reikiamoje vietoje įrašykite šios dienos datą.
  
-->


# 6 UŽDUOTIS 
<!--
  6 UŽDUOTIS 
      << Susipažinkite su „Markdown“ sintakse, po to paaiškinimus ištrinkite >>
      
    Paanalizuokite kaip žemiau pateiktas tekstas atrodo „Write“ ir „Preview“
    languose.
-->

***

# *GitHub* stiliaus *Markdown* pagrindai 

Šis skyrius skirtas tam, kad įgautumėte bendrąjį suvokimą, kas yra „Markdown“!

**„Markdown“** yra nesudėtinga kompiuterinė žymėjimo kalba, skirta kurti formatuotą tekstą (kurį matote „Preview“ kortelėje) naudojant paprastojo teksto (angl. *plain text*) redaktorių (kuris yra „Write“ kortelėje). Paanalizuokite, kaip 6 užduoties tekstas atrodo tiek „Write“, tiek ir „Preview“ languose.


**SVARBU:** atkreipkite dėmesį, kur reikia, palikti tarpus ir tuščias eilutes!

Eilutė, kuri prasideda simboliais „grotelės ir tarpelis“ (`# `) tampa antrašte. 
Viena eilutė virš antraštės privalo būti tuščia.

Tekstas rašomas tarp `**` ir `**` tampa pajuodintas (`**pajuodintas**`: **pajuodintas**). 

Tekstas rašomas tarp `*` ir `*` tampa pasvirasis (`*pasvirasis*`: *pasvirasis*).

Tekstas rašomas tarp `<!--` ir `-->` yra „Markdown“ komentaras (atsakyme jo nesimato, `<!-- šio teksto nesimato -->`): <!-- šio teksto nesimato --> .

- Tai sąrašo elementai,
- nes virš jų – tuščia eilutė,
- o eilutės su tekstu pradžioje yra minusas ir tarpelis.


Tarp atgal pasvirusių „kabučių“ (angl. *back ticks*) gali būti rašomas programos kodas (ir kartu panaikinama specialiųjų simbolių ypatingoji reikšmė, todėl, pvz., žvaigždutė rodoma kaip žvaigždutė): `a*b = 2 + 3*c`.  
Pasvirusių „kabučių“ vieta klaviatūroje **įprastai** yra šalia „Escape“ („Esc“) klavišo: ![](https://www.computerhope.com/cdn/keyboard/tilde.jpg)

Specialiąją reikšmę taip pat panaikina atgal pasviręs brūkšnys (`\*be pajuodinimo\*`: \*be pajuodinimo\*)

Horizontalus brūkšnys užrašomas šitaip – bent 3 žvaigždutės `***` naujoje eilutėje, virš kurios tuščia eilutė:

***

Jei eilutės gale  
paliekami bent 2 tarpai  
Tai naujas žodis rašomas   
iš naujos eilutės.

***

Jei
tarpų nėra
(ar mažiau nei 2),
atsakymo tekstas parašomas
vienoje eilutėje.

Tad tarp **pastraipų**
palikite bent vieną
tuščią eilutę.

***

Žymimosios dėžutės.

<!--
 Kai prašo reikiamose vietose pažymėti [x], žinokite, kad tarp
 [ ir x, ir ] tarpų neturi būti:
     NEPAŽYMĖTA:      [ ]
     PAŽYMĖTA GERAI:  [x]
     PAŽYMĖTA BLOGAI: [ x ], [ x], arba [x ]
-->

**Gerai:**

- [ ] NEPAŽYMĖTA     (`[ ]`)
- [x] PAŽYMĖTA GERAI (`[x]`)

**Blogai:**

- [ x ] PAŽYMĖTA BLOGAI
- [x ]  PAŽYMĖTA BLOGAI
- [ x]  PAŽYMĖTA BLOGAI

***


# 7 UŽDUOTIS 

- Nuo nurodytos vietos ištrinkite visas eilutes.
- Pateikite atsakymą.


